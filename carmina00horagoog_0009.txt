PROLEGOME NA.

Horatii carmina iterum recognita ut ederem cum
rogasset bibliopola honestissimae, verba ipsa eorum
et textum qui vocatur immutare minus fuit in animo.
Nam cum editio nostra maxime gymnasiorum et
academiarum usu soleat teri, illorum autem prae·
ceptores neque possint neque debeant in explicando
Horatio saepius immorari locis corruptis ἡ et quos
coniectando oporteat emendari, atque idem plerum-
que scripturae antiquitus traditae sint tenacioreS‚
harum doctores diversissima statuant de crisi Ho-
ratiana vitiorumque in verbis poetae latitantium
numero ac modo, non placuit movere multo plura
quam antea factum.

At valde mutata prolegomena recisis plerisque,
ut eis quae de imitatoribus Horatii notaveram —
haec enim Antonii Zingerleii et Martini Hertzii
curiosa diligentia aut complexa iam est aut pro-ximo
tempore complectetur - nec paucioribus additis,-

Atque adeo vides aliquanto plures coniecturas
sive meas sive aliorum iam probatas mihi et com-
mendatas quam in editione superiore. Cuius rei haec
fuit causa. Auctores editionum Horatii, quae tum
communi adhibebantur usu, tantum non omnes cum
formidassent cane peius et angue hominum doctorum
commenta et satis habuissent repraesentare codicum

