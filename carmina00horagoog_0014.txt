X PROLEGOMEN A.

pertae maleominatis; vel discerptum in duas partes
c. 1, 7. ⁹

Talium vitiorum in editione minore, quae ante
paucos menses prodiit, pars correcta, pars servata3
ac nova subinde addita. · ’

Nec minus in codicibus aestimandis (velut Blandi-
niorum omissa omnino testimonia) et in reliquis
officiis critici fungendis eadem usus est socordia in
hac editione atque in priore.

Atque haec ego longius persequenda duxi, non
Kelleri causa — vix enim esset tanti —, sed quia
video haud paucos in Germania doctos ea iam uti
pravitate, ut neglegant Bentleium et contemnant,
cum natura parum sint facti ad intellegendum eum,
nedum ad aestimandum. Nempe de Bentleio recte
iudicare et fuit semper et erit hominum paucorum.
Dandum id honori Germaniae, quae olim plures
tulit Bentleii admiratores et sectatores quam ipsa
Britannia, quaeque adeo debet Bentleio studiorum
Latinorum belli tricennalis calamitate extinctorum
factam saeculo superiore restitutionem. Sciant exte-
rarum gentium docti, quorum usu haec editio non
minus teritur quam Germanorum, in Germania esse
locum etiam eis, qui in tractandis poetis Latinis
alia via utantur ac ratione quam Kelleri, Riesii,
Fritzschii, neque desse qui in iudicando Bentleio
Lachmanni et Meinekii sequantur exemplum. Neque
enim timemuS, nequis ea veneratione, quam εἰδωλο-
λατρείαν vocant Graeci, Bentleium a nobis coli in-
crepet.

Alterum in Germania extat genus criticorum,
qui perinde spreto Bentleii exemplo, dum humum
vitant, nubes et inania captant3 quorum sunt velut
signiferi GruppiuS, Ribbeckius, LehrsiuS. De his
quid existimem cum satis sit notum, utile tamen
existimo addere quae Madvigius scribit de Ribbeckio

