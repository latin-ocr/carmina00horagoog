XIV ’ PROLEGOMEN A.

interdum in metamorphoseon libris non modo de
verbis singuliS, sed de hemistichiis aut adeo totis
versibus possis dubitare, cum dittographiae vel
maxime diversae perinde tamen sint elegantes et
Ovidio dignae.

At siquis mihi obiecerit Horatii libros studiosius
esse lectitatos per medium aevum quam Ovidii inde
posse concludi, quod plures codices antiqui extent
illorum quam horum, respondebo hac ipsa re com·
probari verum esse quod dixi. Nempe Ovidii car-
mina, quod continuo terebantur usu tam saepe sunt
descripta, ut antiqua exemplaria, quibus iam non
opus esse videretur, iacerent neglecta ac perirent,
cum servandi essent codices Horatii. Ita etiam post
inventam artem typographicam libri haud pauci
cupidissime lecti ab hominibus et contrectati ac
detriti vulgi usu aut periere aut uno vel duobus
servati extant exemplaribus.

His expositis apparet et difficilem interdum et
plerumque parum fructuosum esse laborem ex ditto-
graphiis Horatianis ipsius poetae verba restituendi
Nam plerasque omnes corruptelas et interpolationeS,
quibus laborant Horatii carmina, primis sexaginta
post mortem eius annis irrepsisse in eius codices
et olim dixi neque nunc sententiam muto.

Et istae quidem corruptelae cum numero non
sint multae, bis terve sunt tam graves, ut ne sensus
quidem, ne dum verba Horatii recuperare possis,
Cuius rei exemplum est 111, 14, 10 sqq.:

vos ο pueri et puellae
iam virum expertae male inominatis
parcite verbis!

Nam in eis, quae sunt iam virum expertae,
cum ‘neque puellae potuerint respici -- nempe illud

pueri et puellae vel, ut dixit Vergiliu8‚ pueri in-
nuptaeque puellae formulae est instar — nec magis

