CARMINVM

LI BER SECVNDVS.

Ι.

Motum ex Metello consule civicum
Bellique causas et vitia et modos
Ludumque fortunae gravesque
Principum amicitias et arma

Nondum expiatis uncta cruoribu8‚
Periculosae plenum opus aleae,
Tractas et incedis per ignes
Suppositos cineri doloso.

Paullum severae Musa tragoediae
Desit theatris: mox ubi publicas
Res ordinaris , grande munus
Cecropio repetes cothurno,

Insigne maestis praesidium reis
Et consulenti, Polio, Curiae,
Cui laurus aeternos honores
Delmatico peperit triumpho,

Iam nunc minaci murmure cornuum

Pe'rstrin is aures ‚ iam litui strepunt,
Iam gor armorum fugaces

Terret equos equitumque voltus.

Audire magnos iam videor duccS‚
Non indecoro pulvere sordidoS‚
Et cuncta terrarum subacta

Praeter atrocem animum Catonis.

10

‚¹⁵

20

