10

15

20

OARMEN

SAEOVLABE.

Phoebe silvarumque potens Diana,

Lucidum caeli decus, o colendi

Sem er et culti, date quae precamur
empore sacro,

Quo Sibyllini monuere versus

Virgines lectas puerosque castos

Dis quibus septem placuere colles
Dicere carmen.

Alme Sol, curru nitido diem qui

Promis et celas aliusque et idem

Nasceris, possis nihil urbe Roma
Visere maius!

Rite maturos aperire partus

Lenis ‚ Ilithyia‚ tuere matres,

Sive tu Lucina probas vocari
Seu Genitalis:

Diva, producas subolem patrumque

Prosperes decreta super iugandis

Feminis prolisque novae feraci
Lege marita,

Certus undenos deciens per annos

Orbis ut cantus referatque ludos

'Per die claro totiensque grata
Nocte frequentes.

