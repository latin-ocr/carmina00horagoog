m] LIBER. 117

Quid tibi vis, mulier nigris dignissima barris?
Munera cur mihi quidve tabellas

Mittis ‚. nec firmo iuveni nec naris obesae?
Namque sagacius unus odoror,

Polypus an gravis hirsutis cubet hircus in alis ‚ 5
Quam cams acer ubi lateat sus.

Qui sudor vietis et quam malus undique membris
Crescit odor, cum pene soluto

Indomitam properat rabiem sedare, neque illi
Iam manet umida creta colorque ιο

Stercore fucatus crocodili, iamque subando
Tenta cubilia tectaque rumpit·-

Vel mea cum saevis agitat fastidia verbis:
‘Inachia langues minus ac me3

Inachiam ter nocte potes, mihi semper ad unum 15
Mollis opus, Pereat male, quae te

Lesbia quaerenti taurum monstravit inertem,
Cum mihi Cous adesset Amyntas ,

Cuius in indomito constantior inguine nervus,
Quam nova collibus arbor inhaeret. zo

Muricibus Tyriis iteratae vellera lanae
Cui properabantur‘? Tibi nempe,

Ne foret aequales inter conviva, magis quem
Diligeret mulier sua quam te.

Ο ego non felix, quam tu fugis ut pavet acres 25
Agna lupos capreaeque leones.’

 

XHI.

Horrida tem estas caelum contraxit, et imbres
Nivesque educunt Iovem3 nunc mare, nunc siluae

Threicio Aquilone sonant. Rapiamus ‚ amice,
Occasionem de die, dumque virent genua

Et decet, obducta solvatur fronte senectus, 5

Tu vina Torquato move consule pressa meo;

